            Riksarkivet 
  RA-FS 2008:4, beslutat 2008-12-09
         www.riksarkivet.se

1 kap. Tillämpning
4 § Riksarkivet kan föreskriva om undantag från föreskrifterna i 6 kap. om
det finns särskilda skäl.



6 kap. Arkivredovisning
Arkivredovisningens funktion och omfattning

1 § Myndigheten ska upprätta en arkivredovisning som gör det möjligt att
– förstå sambanden mellan verksamhet och handlingar,
– överblicka handlingsbeståndet,
– söka och ta fram handlingar, och
– hantera och förvalta handlingar.

2 § Arkivredovisningen ska omfatta myndighetens hela handlingsbestånd.

3 § Arkivredovisningen ska bestå av uppgifter som kan presenteras som
– en arkivbeskrivning,
– en klassificeringsstruktur med processbeskrivningar, och
– en arkivförteckning.
 Arkivredovisningens uppgifter ska relateras till varandra över tiden.
Till arkivredovisningen ska knytas uppgifter om hur arkivredovisningen
ska användas.

Allmänna råd
Uppgifter enligt tredje stycket avser t.ex. uppgifter om arkivredovisningens
utformning, standarder och metoder som har använts vid utarbetandet, och
förklaring av använda symboler och koder.

4 § Arkivredovisningen ska hållas aktuell genom att uppdateras fortlöpande



Arkivbeskrivning

5 § Arkivbeskrivningen ska bestå av följande uppgifter om myndigheten,
verksamheten, arkivet och arkivverksamheten:
– myndighetens namn,
– tidpunkt för myndighetens tillkomst (och upphörande),
– myndighetens verksamhet,
– myndighetens organisation,
– sökmedel till arkivet,
– inskränkningar i arkivets tillgänglighet genom sekretess och gallring,
– överlämnande av arkiv från annan myndighet eller enskild,
– överlämnande av arkiv till annan myndighet eller arkivmyndighet, och
– arkivverksamhetens organisation.

6 § När uppgifter i arkivbeskrivningen har blivit inaktuella ska en ny version
av arkivbeskrivningen upprättas.
Arkivbeskrivningen ska ges en struktur som underlättar en samlad presentation
av versionerna.



Klassificeringsstruktur
Representation av verksamheten

7 § Myndigheten ska fastställa en klassificeringsstruktur som representerar
verksamheten.
Klassificeringsstrukturen ska användas för klassificering vid upprättande
av arkivförteckning.

Allmänna råd
Klassificeringsstrukturen bör användas som utgångspunkt vid registrering, enligt
15 kap. sekretesslagen.

8 § Klassificeringsstrukturen ska vara hierarkiskt-systematiskt uppbyggd.
Den översta nivån i klassificeringsstrukturen ska representera myndighetens
verksamhetsområden, och den nedersta nivån de processer som har
identifierats i verksamheten. Klassificeringsstrukturen får omfatta flera nivåer.

Allmänna råd
På klassificeringsstrukturens översta nivå bör verksamheterna ges följande
ordning:
– styrande verksamheter,
– stödjande verksamheter, och
– kärnverksamheter.

9 § Samtliga processer som avsätter handlingar ska representeras i klassificeringsstrukturen.
Uppgifter om klassificeringsstrukturen

10 § Följande uppgifter ska anges om klassificeringsstrukturen:
– myndighetens namn,
– klassificeringsstrukturens versionsnummer,
– tidpunkt när klassificeringsstrukturen tas i bruk,
– tidpunkt när klassificeringsstrukturen avslutas, och
– myndighetens beslut.

Uppgifter om strukturenheterna
11 § Följande uppgifter ska anges om strukturenheterna på samtliga nivå-
er:
– beteckning på strukturenheten,
– namn på strukturenheten.
Strukturenhetens beteckning ska bildas genom numerisk punktnotation.
Ändringar av strukturenheterna

12 § Vid ändringar i verksamheten får strukturenheter läggas till eller avslutas.
Gamla och nya strukturenheter som har ett nära samband ska relateras till
varandra.
En beteckning får inte återanvändas inom samma struktur.

13 § För en nytillkommen strukturenhet ska följande uppgifter anges, förutom
beteckning och namn enligt 11 §:
– tidpunkt när strukturenheten tas i bruk, och
– myndighetens beslut.
När en strukturenhet avslutas ska tidpunkten för detta anges.
Ny klassificeringsstruktur

14 § Vid genomgripande förändringar av verksamheten, eller när klassificeringsstrukturen
riskerar att bli oöverskådlig på grund av ändringar, ska
den avslutas och en ny tas i bruk.
Vid byte av struktur ska strukturenheter som har ett nära samband relateras
till varandra.



Processbeskrivningar

15 § Samtliga processer som representeras i klassificeringsstrukturen ska
beskrivas grafiskt eller i text.
Det ska framgå av processbeskrivningen vad som initierar och avslutar en
process samt vilka aktiviteter som vanligtvis ingår i processen. I de fall
myndigheten arbetar i en process som är gemensam med annan myndighet
eller enskild ska detta framgå.
Processbeskrivningen får utelämnas om det är uppenbart att den inte behövs
för förståelsen av processen eller dess samband med det handlingsslag
som bildas



Arkivförteckning
Redovisning av handlingsslag och handlingstyper

16 § Följande uppgifter ska anges om handlingsslag och handlingstyper:
– beteckning på handlingsslaget,
– namn på handlingsslaget,
– namn på ingående handlingstyper,
– handlingsslagets och de ingående handlingstypernas organisation,
– gallring, och
– sekretess.

17 § Om en handlingstyp utgörs av sammanställningar ur en databas ska RA-FS 2008:4
följande uppgifter anges:
– typer av uppgifter som ingår i handlingstypen,
– hur handlingstypen presenteras,
– samband med andra handlingstyper,
– i vilken eller vilka databaser handlingstypen ingår, och
– samband med dokumentation över systemet eller systemen.
Redovisning av förvaringsenheter

18 § Följande uppgifter om förvaringsenheterna ska anges i den utsträckning
som behövs för handlingarnas identifiering, åtkomst och hantering
över tiden:
– beteckning på förvaringsenheten,
– typ av förvaringsenhet,
– förvaringsenhetens omfattning, och
– förvaringsenhetens fysiska placering.

19 § Klassificeringsstruktur, handlingsslag och förvaringsenheter ska relateras
till varandra över tiden.
Uppgifterna ska kunna presenteras samlat.