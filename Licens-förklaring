Hanteringen av myndigheters handlingar, allmänna och övriga, ska ske i enlighet med bland annat tryckfrihetsförordningen, 
offentlighets- och sekretesslagen, arkivlagen och personuppgiftslagen. I huvudsak är det arkivlagen, arkivförordningen och 
Riksarkivets föreskrifter och allmänna råd som reglerar statliga myndigheters arkivhantering där framställning, organisering, 
redovisning, gallring, förvaring, skydd och överlämning regleras. 

Sedan 1 januari 2009 ska de svenska myndigheterna följa föreskriften RA-FS 2008:4 med syfte att upprätta en arkivredovisning 
som ska skapa överblick över handlingsbeståndet, göra det möjligt att förstå sambanden mellan handling och verksamhet, 
samt skapa möjlighet för att söka, ta fram, hantera och förvalta handlingar. 

Istället för att redovisa på vilket sätt myndigheters handlingar får delas och användas, som en mer traditionell öppenkällkodslicens 
kanske hade fungerat, har jag valt att använda Riksarkivets RA-FS 2008:4. Som licens informerar den om hur dokumentationen ska redovisas 
och för att kunna delas, användas och återanvändas.
